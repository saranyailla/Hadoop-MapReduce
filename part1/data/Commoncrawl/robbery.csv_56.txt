
						Du er innlogget som
						
						Vi finner ikke et aktivt abonnement på din bruker.
					
Hvorfor kjenner vi deg igjen?
							Schibsted-konto, tidligere SPiD, er vårt digitale påloggings- og betalingssystem. Dette er en felles pålogging- og betalingsløsning for flere norske medienettsteder (Adressa, SMP, VG, Finn etc..)
							Les mer om Schibsted-konto her

                    En bosnisk kvinne ber ved siden av kisten med levninger av en slektning som ble drept i massakren i Srebrenica i 1995. En av Bosnias serbiske ledere påstår at massakren aldri fant sted, trass i at 6.600 av ofrene er identifisert. Foto: Amel Emric / AP / NTB scanpix 
                    Foto: Amel Emric
Milorad Dodik, som for tiden er leder for Bosnias roterende presidentskap, sa fredag på en konferanse om krigsforbrytelser under krigen i Bosnia at Srebrenica-massakren var «noe som ikke eksisterer».– De bosniske muslimene hadde ingen myter, så de besluttet å skape en rundt Srebrenica, sa Dodik.Dodik har i likhet med andre serbiske ledere gjentatte ganger forsøkt å tone ned massakren i Srebrenica som serberne var ansvarlig for, og påstått at ingen krigsforbrytelser ble begått.Både Den internasjonale straffedomstolen i Haag og FNs krigsforbryterdomstol for Det tidligere Jugoslavia har for lengst fastslått at massakren i Srebrenica var folkemord. Både Radovan Karadzic og Ratko Mladic, som var serbiske militære ledere under krigen i Bosnia, er dømt til livstid i fengsel for massakren og andre krigsforbrytelser under krigen som kostet over 100.000 mennesker livet og gjorde millioner hjemløse.Dodik, som er den serbiske representanten i Bosnias presidentskap som består av en serber, en kroat og en muslim, ble sterkt fordømt for uttalelsen av muslimske bosniere.– Dette er historiske fakta, ikke en myte. Og det er det Dodik burde fortelle sitt folk, sa Ramiz Salkic, som er bosnisk muslimsk tjenestemann.Srebrenica-massakren var en av de blodigste og mest notoriske hendelsene under den tre år lange krigen i Bosnia, og en av de blodigste massakrene i Europa siden andre verdenskrig.Rundt 8.000 muslimske menn og gutter ble drept og likene dumpet i utallige massegraver i dagene etter at serberne erobret Srebrenica i det østlige Bosnia 11. juli 1995. Kvinnene og barna måtte flykte bort gjennom skogen.Over 6.600 ofre er siden identifisert, men eksperter graver fortsatt fram levninger fra bortgjemte graver rundt om i landet. I mange tilfeller er likene partert og delene gravet ned forskjellige steder i et forsøk på å skjule krigsforbrytelsene.Det gjør at ekspertene må bruke DNA-analyser for å sette sammen forskjellige kroppsdeler som er funnet mange kilometer fra hverandre.(©NTB)Altaposten ønsker en åpen og saklig debatt. Vi fjerner fortløpende innlegg som er rasistiske, sjikanøse eller strider mot etikk og lovverk. Vi krever at du bruker ditt egentlige navn og oppfordrer alle til å være saklig og vise respekt for andres meninger.—Rolf Edmund Lund, ansvarlig redaktørStyrker som kjemper for den FN-støttede regjeringen i Libya, sier de har satt i gang en større offensiv mot krigsherren Khalifa Haftars styrker sør for Tripoli.Minst 126 personer er pågrepet i Paris, hvor det brøt ut spredte opptøyer da de gule vestene demonstrerte for 23. lørdag på rad.Et seks timer langt angrep mot Afghanistans kommunikasjonsdepartement er avsluttet. Angriperne er drept, ifølge myndighetene.Bokversjoner av spesialrådgiver Robert Muellers rapport ligger øverst på Amazons bestselgerliste lørdag, selv om rapporten er publisert gratis på nettet.
	Altaposten.no arbeider etter Vær Varsom-plakatens 
	regler for god presseskikk. Se også Redaktøransvar. 
	Altaposten.no har ikke ansvar for innhold på eksterne nettsider som det lenkes til. 
	Alt innhold er opphavsrettslig beskyttet 2019 © Altaposten.no. Powered by Escenic.

Informasjon om bruk av «cookies» og personvernpolicy.
