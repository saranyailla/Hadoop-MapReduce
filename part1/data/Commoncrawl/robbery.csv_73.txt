
						Du er innlogget som
						
						Vi finner ikke et aktivt abonnement på din bruker.
					
Hvorfor kjenner vi deg igjen?
							Schibsted-konto, tidligere SPiD, er vårt digitale påloggings- og betalingssystem. Dette er en felles pålogging- og betalingsløsning for flere norske medienettsteder (Adressa, SMP, VG, Finn etc..)
							Les mer om Schibsted-konto her

                    Demonstranter i Khartoum dagen etter at en militærjunta overtok makten etter president Omar al-Bashir. Nå krever folk sivilt styre. Foto: AP / NTB scanpix 
                    Foto: Anonymous
I en forsonlig TV-sendt tale lørdag ettermiddag sa Burhan at han vil rykke det forrige regimet opp med roten, omstrukturere staten i henhold til loven og bekjempe korrupsjon.Senere lørdag kom partiene og bevegelsene som har stått bak fire måneder med demonstrasjoner, sitt første møte med de militære siden Omar al-Bashir ble avsatt.Generalsekretæren for Det arabiske sosialistiske Baath-partiet, Ali al-Sanhouri, sa på en pressekonferanse i Khartoum at de ønsker at det dannes et sivilt råd og kabinett til å styre landet under overgangen til demokrati.Møtet fant sted etter at opposisjonen kunne feire to seirer på få dager – først å få slutt på Bashirs 30 år lange styre, og så tvinge kupplederen, general Awad Ibn Ouf, fra makten dagen etter. De mente han sto for nær Bashir.Burhan lovte i talen sin at han ville møte opposisjonen og at han ville overføre makten til en sivil regjering innen to år. Han lovte også at alle politiske fanger skal løslates, og at militærstyret skal respektere alle lover som angår menneskerettighetene.Burhan overtok som leder av juntaen fredag, dagen etter at hans forgjenger Ibn Ouf, forsvarsministeren som sto bak kuppet mot Bashir, gikk av.Burhan opphevet lørdag også portforbudet og unntakstilstanden som Ibn Ouf innførte i forbindelse med kuppet, og lørdag gikk Salih Gosh, som i mange år ledet landets fryktede etterretnings- og sikkerhetstjeneste, av.Men demonstrantene i Khartoum har ingen planer om å gi seg. Lørdag tok tusenvis av mennesker seg fram til militærets hovedkvarter, noen av dem i biler, andre til fots, for å feire de politiske endringene, men også for å kreve sivilt styre.Demonstrantene jublet over at Bashir ble avsatt etter 30 år ved makten, men de likte dårlig at mange av hans nærmeste medarbeidere fortsatte i mektige posisjoner.– Jeg har vært her siden i går med mine søstre og en bror, og vi er fast bestemt på ikke å gå hjem før vi får et sivilt styre, sa 30 år gamle Nuha Abdool, som forteller at hun har tilbrakt natten utenfor militærhovedkvarteret.55 år gamle Ahmed Arbab sier han har levd halve livet under Bashirs «dårlige styre».– Nå er det på tid å kaste den ut, og sette inn en sivil regjering i stedet som kan gjennomføre det de nye generasjonene ønsker. Det er de som var ofrene for dette regimet, sier han.Sudanske aktivister sier at 16 mennesker, inkludert én soldat, ble drept i de to dagene etter at de militære fjernet Bashir fra makten etter flere måneder med demonstrasjoner.Sudanske legers komité, som har vært med på å lede demonstrasjonene, sier at 13 mennesker ble drept torsdag og tre fredag, inkludert soldaten.Politiet bekreftet sent fredag at 16 mennesker var drept av «kuler på avveie», og at minst 20 mennesker er skadd under demonstrasjoner rundt om i landet.Men både opposisjonen og partiet til avsatte Bashir er skeptiske til militærregimet.I en TV-overført pressekonferanse sa medlemmer av flere opposisjonspartier at de nekter å overlate makten til de militære. – Vi er alle for et totalt sivilt styre, sa Sanhouri i Baath-partiet før møtet de hadde med juntaen lørdag kveld.Generalsekretæren i kommunistpartiet, Mukhtar al-Khatib, sier at de ikke kan akseptere at noen i det tidligere regimets militære styrker styrer landet.Partiet til avsatte Bashir, Det nasjonale kongresspartiet (NCP), oppfordret på sin side juntaen til å løslate partiets leder og andre medlemmer. De fordømmer kuppet og kaller det brudd på grunnloven.Bashir er etterlyst av Den internasjonale straffedomstolen for krigsforbrytelser i Darfur, men juntaen har avvist å utlevere ham til Haag.(©NTB)Minst 126 personer er pågrepet i Paris, hvor det brøt ut spredte opptøyer da de gule vestene demonstrerte for 23. lørdag på rad.Et seks timer langt angrep mot Afghanistans kommunikasjonsdepartement er avsluttet. Angriperne er drept, ifølge myndighetene.Bokversjoner av spesialrådgiver Robert Muellers rapport ligger øverst på Amazons bestselgerliste lørdag, selv om rapporten er publisert gratis på nettet.
	Harstad Tidende arbeider etter Vær Varsom-plakatens 
	regler for god presseskikk. Se også Redaktøransvar. 
	Harstad Tidende har ikke ansvar for innhold på eksterne nettsider som det lenkes til. 
	Alt innhold er opphavsrettslig beskyttet 2019 © Harstad Tidende. Powered by Escenic.

Informasjon om bruk av «cookies» og personvernpolicy.
