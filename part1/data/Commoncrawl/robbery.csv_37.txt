Situationen har visserligen blivit något bättre efter prejudicerande domar från Migrationsöverdomstolen, men som M:s migrationspolitiska talesperson Maria Malmer Stenergard nyligen påpekade, är regeringen både passiv och motvillig i fråga om de så kallade kompetensutvisningarna. I en interpellationsdebatt häromveckan pratade migrationsminister Morgan Johansson (S) om det personliga ansvaret för att se till att reglerna följs.Den som någon gång bläddrat i ett kollektivavtal inser vad ministern begär. Den svenska arbetsmarknaden är ett lapptäcke av tusentals detaljregleringar från en mängd olika lagar, och ibland flera hundra sidor långa kollektivavtal. Att såväl arbetsgivare – i många fall små företag – och arbetskraftsinvandrare – som varken kan språket eller den svenska arbetsmarknaden – ska ha koll på minsta detalj i allt detta är orimligt. Åtminstone när konsekvenserna är så stora.ABB-ingenjören Ali Omumi blev i augusti utvisad på grund av ett administrativt fel som hans förrförra arbetsgivare gjort gällande en försäkring. När han ännu en gång fick ett jobberbjudande från ABB i Sverige nekades han arbetstillstånd av Migrationsverket, eftersom det ansågs vara en förlängning av hans tidigare sejour.Lagändringar måste till. Ett proportionalitetskrav, som bland annat Timbro-rapporten Skamfilat rykte av Fredrik Hultman föreslår, är en lösning. Att utvisningarna verkställs omedelbart, innan arbetskraftsinvandrarna fått sin sak prövad, måste också ändras.Förhoppningsvis kan C dra den motvilliga regeringen åt rätt håll. Men som Malmer Stenergard varnade för är skrivningarna i Januariavtalet inte särskilt starka. Och den lösning som nämns är bara inriktad på högspecialiserad arbetskraft, inte på arbetskraftsinvandrare generellt. Räkna med att S visar fortsatt ointresse för att förhindra kompetensutvisningarna.Joakim BromanAnmäl text- och faktafelKontakta ansvarig utgivareBesöksadress:Slottsgatan 27Box 3721 03 VästeråsVia följande nummereller via vår tipstjänstVia följande nummereller via vår tipstjänst