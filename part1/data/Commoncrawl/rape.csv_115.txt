
						Du er innlogget som
						
						Vi finner ikke et aktivt abonnement på din bruker.
					
Hvorfor kjenner vi deg igjen?
							Schibsted-konto, tidligere SPiD, er vårt digitale påloggings- og betalingssystem. Dette er en felles pålogging- og betalingsløsning for flere norske medienettsteder (Adressa, SMP, VG, Finn etc..)
							Les mer om Schibsted-konto her

                    Sannfinnenes leder Jussi Halla-aho (i midten) har gjort en svært god valgkamp og partiet ligger an til å bli nest størst i søndagens valg. Foto: Heikki Saukkomaa / Lehtikuva via AP / NTB scanpix 
                    Foto: Heikki Saukkomaa

                    Lederen for Samlingspartiet Petteri Orpo (til høyre) og Sosialdemokratenes leder Antti Rinne møtte pressen søndag kveld. Foto: Markku Ulander/Lehtikuva via AP / NTB scanpix 
                    Foto: Markku Ulander

                    Sannfinnenes leder Jussi Halla-aho (i midten) har gjort en svært god valgkamp og partiet ligger an til å bli nest størst i søndagens valg. Foto: Heikki Saukkomaa / Lehtikuva via AP / NTB scanpix 
                    Foto: Heikki Saukkomaa
Da 98 prosent av stemmene var telt opp ved 22.30-tiden søndag kveld, hadde SDP fått 17,7 prosent av stemmene. Det gir partiet 40 seter i Riksdagen, seks flere enn i forrige runde. Men resultatet er imidlertid litt dårligere enn det målingene hadde vist på forhånd. Euroskeptiske og innvandringskritiske Sannfinnene, som har fosset fram i sluttspurten, gjorde det derimot enda bedre enn forventet og endte opp med 17,5 prosent av stemmene, noe som gir partiet 39 seter i Riksdagen. Under ledelse av den sterkt høyreorienterte politikeren Jussi Halla-aho greide partiet å få mange hjemmesittere opp av sofaen, særlig på grunn av deres uttalte skepsis mot mange klimatiltak.Også det liberalkonservative Samlingspartiet endte på plussiden i forhold til forventningene med 17 prosent, noe som gir 38 seter.Derimot må sittende statsminister Juha Sipilä og hans Centerparti tåle en kraftig smekk fra velgerne. Partiet endte på 13,8 prosent, et tilbakegang på over 7 prosentpoeng, og mister 18 av sine 49 representanter i Riksdagen.Sipilä gikk tidlig søndag kveld ut og erkjente nederlaget.– Centerpartiet er den største taperen i dette valget. Dette er en stor skuffelse for oss. Jeg ønsker å gratulere vinnerne, sa Sipila.Miljøpartiet Gröna förbundet (De grønne) har derimot gjort sitt beste valg noensinne. Partiet fikk 11,5 prosent av stemmene i valget som er blitt betegnet som «tidenes klimavalg» i Finland, med en valgkamp som har vært dominert av klimadebatten. Partiet får 20 representanter i Riksdagen, fem flere enn ved forrige valg i 2015.Også sosialistpartiet Vänsterförbundet har medvind og øker fra 12 til 16 representanter.SDP og partileder Antti Rinne kan dermed få regjeringsmakt etter 16 år i opposisjon. Men hvem som faktisk tar sete i regjeringen, er et åpent spørsmål med tre nesten like store partier på toppen. Finland har de siste årene vært styrt av brede koalisjonsregjeringer, men denne gangen finnes det intet opplagt regjeringsalternativ. Dermed ligger det an til brede forhandlinger etter valget. At SDP og Sannfinnene skal gå i kompaniskap, anses som nærmest utenkelig. Professor emeritus i statsvitenskap Göran Djupsund ved Åbo akademi mener det også vil være svært vanskelig for SDP og Samlingspartiet å bli enige om en regjeringsplattform.– De utfordret hverandre så det sprutet i partilederdebatten torsdag, påpeker han. Samlingspartiet er imidlertid mer ambivalente overfor Sannfinnene enn SDP er, påpeker Djupsund. Samtidig kan det bli vanskelig for Samlingspartiet å inngå et nytt forbund med Sannfinnene etter at det nasjonalistiske partiet trakk seg fra koalisjonsregjeringen sommeren 2017.– Det avgjørende spørsmålet er om Samlingspartiet kan tenke seg å regjere med dem, sier professoren.Valgdeltakelsen endte på 72 prosent.(©NTB)Si din mening:Framtid i Nord ønsker en åpen og saklig debatt. Vi fjerner fortløpende innlegg som er rasistiske, sjikanøse eller strider mot etikk eller lovverk. Vi oppfordrer alle til å være saklig og vise respekt for andres meninger, og forbeholder oss retten til å utestenge brukere som ikke overholder våre retningslinjer i kommentarfeltet.Styrker som kjemper for den FN-støttede regjeringen i Libya, sier de har satt i gang en større offensiv mot krigsherren Khalifa Haftars styrker sør for Tripoli.Minst 126 personer er pågrepet i Paris, hvor det brøt ut spredte opptøyer da de gule vestene demonstrerte for 23. lørdag på rad.Bokversjoner av spesialrådgiver Robert Muellers rapport ligger øverst på Amazons bestselgerliste lørdag, selv om rapporten er publisert gratis på nettet.
	Framtid i Nord arbeider etter Vær Varsom-plakatens 
	regler for god presseskikk. Se også Redaktøransvar. 
	Framtid i Nord har ikke ansvar for innhold på eksterne nettsider som det lenkes til. 
	Alt innhold er opphavsrettslig beskyttet 2019 © Framtid i Nord. Powered by Escenic.

Informasjon om bruk av «cookies» og personvernpolicy.
