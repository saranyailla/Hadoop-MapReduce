L'occhio vigile su Nicosia e dintorniSi terrà stasera a Piazza Armerina, presso la Commenda dei Cavalieri di Malta, alle ore 22:00, lo spettacolo musicale “Respiri musicali”, tenuto dell’ensemble Rondò Siciliano con Vincenzo Indovino.Il concerto, organizzato dallo pneumologo Giuseppe Rossetto, è offerto alla cittadinanza e ai medici specialisti giunti da tutta la Sicilia, in occasione del Convegno Malattie Respiratorie in programma, nelle due giornate del 12 e 13 aprile, al Park Hotel Paradiso della Città dei Mosaici. “Sono fermamente convinto – ha affermato il dottor Rossetto – che la musica, come l’arte, posseggono per l’animo qualità terapeutiche insostituibili”. Il quartetto è formato dai musicisti Fabio Palmeri, all’oboe, Michele Caruana, al violino, Vincenzo Indovino, al pianoforte e dal soprano Gessica La Verde, che intratterranno il pubblico con un repertorio che spazia dal Rondò Veneziano alle più celebri colonne sonore di film; dalle arie d’opera lirica ai modelli stilistici di Vivaldi, Albinoni, Bach, fino a composizioni inedite.“L’obiettivo principale del Gruppo – spiega il maestro Indovino, enfan prodige della musica siciliana – è quello di avvicinare le nuove generazioni alla scoperta del repertorio classico in maniera del tutto innovativa, proponendo un graduale approccio ai grandi capolavori di musica classica-operistica, con arrangiamenti in chiave moderna”.I singoli musicisti hanno alle spalle collaborazioni con i teatri e le fondazioni lirico-sinfoniche più noti d’Italia ed hanno all’attivo incisioni e collaborazioni con Bocelli, Dalla, Consoli, Bennato, Battiato e i Pooh. Ingresso libero.Salvatore Presti Il tuo indirizzo email non sarà pubblicato. I campi obbligatori sono contrassegnati *Commento Nome * Email * Sito web  Avvertimi via email in caso di risposte al mio commento. Avvertimi via email alla pubblicazione di un nuovo articolo.TELENICOSIA VIA UMBERTO I, 45 NICOSIA (EN). Tel/Fax: 0935 646008 – E_mail: redazione@telenicosia.itTELENICOSIA È UNA TESTATA GIORNALISTICA ISCRITTA AL TRIBUNALE DI NICOSIA AL N2/13 ISCRITTA AL R.O.C. AL N. 23022EDITORE STUDIO IMMAGINE P.IVA : 01138290869
ATTENZIONE: TUTTI I CONTENUTI PRESENTI SU QUESTO SITO (FOTO, VIDEO, TESTO, ECC) SONO DI ESCLUSIVA PROPRIETA' DELL'AZIENDA STUDIO IMMAGINE (ABCSITIWEB.COM) EDITORE DELLA TESTATA.PER UTILIZZARLI È NECESSARIO CHIEDERE PREVENTIVA AUTORIZZAZIONE ED INDICARE SEMPRE LA FONTE CON LA DICITURA <<FONTE: TELENICOSIA.IT>> OGNI ABUSO SULL'ULTIZZO POTRA' ESSERE PERSEGUITO PRESSO LE DOVUTE SEDI.
	