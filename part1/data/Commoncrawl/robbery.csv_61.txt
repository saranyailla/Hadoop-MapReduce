Dataskydd Mer om 







Storbritannien En svensk man i 35-årsåldern har frihetsberövats i Ecuador i samband med att Julian Assange gripits i Storbritannien.Han greps när han skulle lämna landet och flyga till Japan. Vid en husrannsakan beslagtog polisen usb-stickor och datorer. Svenskens advokat säger att det inte är brottsligt att vara vän med någon och kallar gripandet "absurt".Niklas Svahn/TTDen svenske medborgaren som gripits i Ecuador har häktats i 90 dagar. Vid häktningsförhandlingen beslöt domstolen även att frysa hans bankkonton, enligt dagstidningen El Comercio, något som TV4 Nyheterna var först att rapportera.Mannen ska enligt ecuadorianska myndigheter ha bott i landet sedan 2013 och arbeta som programmerare.Han misstänks enligt uppgifter för försök till dataintrång. Åklagarmyndigheten i Ecuador skriver i ett uttalande att mannen greps på flygplatsen Mariscal Sucre i huvudstaden Quito när han skulle resa till Japan. Vid en husrannsakan i hans hem beslagtogs ett stort antal usb-stickor, bärbara datorer och adaptrar av olika slag. Även pengar i flera valutor, kreditkort och pass konfiskerades.
BILD: Dolores Ochoa/AP/TT
| 
Den misstänktes advokat, Carlos Soria.
Svenska utrikesdepartementet kan inte bekräfta mer än att en man i 35-årsåldern har gripits i Ecuador.Vad han har för kopplingar till Julian Assange framgår inte konkret. Nyhetsbyrån AP rapporterar att de ecuadorianska myndigheterna utreder om svensken är en del av Wikileaks och om han har försökt utpressa Ecuadors president, Lenin Moreno.
BILD: Victoria Jones
| 
Brittiska parlamentsledamöter vill att våldtäktsanklagelserna mot Julian Assange utreds ordentligt.
El Comercio rapporterar att svensken vid tolv tillfällen ska ha besökt Julian Assange på den ecuadorianska ambassaden i London.Enligt nyhetssajten Ecuador Envivo har den svenske konsuln Ola Ernberg besökt mannen för att försäkra att hans rättigheter inte kränks. Den misstänkte ska ha varit ledsen och förtvivlad över situationen.Den misstänktes advokat, Carlos Soria, skriver i ett uttalande på Twitter att en oskyldig person har frihetsberövats."Vi kommer att överklaga detta absurda och olagliga beslut."Ola Ernberg uppger för TT att mannen riskerar mellan tre till fem års fängelse om han döms. Under tiden som han sitter häktad får åklagaren hitta bevis för en eventuell rättegång, och rättegången kan i sin tur ta upp till två månader. Försvaret ska överklaga häktningsbeslutet under dagen och begära att svensken får sitta i husarrest under tiden i stället, enligt Ola Ernberg.Tidigare under lördagen gick mer än 70 brittiska parlamentsledamöter ut och krävde i ett brev till landets inrikesminister att själva huvudpersonen, Julian Assange, ska utlämnas till Sverige. Ledamöterna anser att misstankarna om våldtäkt ska utredas ordentligt."Vi antar inte att han är skyldig, naturligtvis, men vi menar att den påbörjade processen ska fullföljas" skriver ledamöterna i sitt brev, enligt BBC.De flesta av de 70 underskrifterna kommer från Labourledamöter som kräver att den brittiska inrikesministern, Sajid Javid, ska "stå upp för offer för sexuellt våld" och se till att anklagelserna mot den 47-årige Assange kan bli ordentligt utredda.Det var i torsdags som Julian Assange greps i London. Huruvida han kommer att begäras utlämnad till Sverige är ännu oklart. Advokat Elisabeth Massi Fritz, som företräder den kvinna som anmälde Assange för våldtäkt, har meddelat att hon kommer att göra allt för att förundersökningen nu ska återupptas.Åklagarmyndigheten i Sverige har i sin tur meddelat att man nu tittar närmare på Massi Fritz begäran.Tidningen Östgöta Correspondenten grundades 1838 av Henrik Bernhard Palmaer. Sedan dess har mycket hänt. Tidningen, som nu ges ut både på papper och digitalt, har fått sällskap av en rad kanaler och har utvecklats till ett mediehus. Med bland annat Östgöta Correspondenten, Corren.se och Linköpings-Posten är Mediehuset Corren Östergötlands största nyhetsförmedlare. Företaget ingår i koncernen NTM AB.Ansvarig utgivare för corren.se:Maria KustvikNyhetschef för corren.se:Nils GruvebäckBiträdande nyhetschef för corren.se:Simon SpencePolicySå jobbar vi med nyheter. Lagar och regler för våra mediakanaler.Klicka här för att komma till sidan med kontaktuppgifter till alla våra avdelningar/redaktioner.Växel: 013-28 00 00Mejl: tipsa@corren.seDirektnummer (kväll & helg): Redaktionen: 020-44 20 00Sporten: 013-28 01 68Utebliven tidning:077-140 14 44(Mån-lör klockan 07-10)Besöksadress:Correns husBadhusgatan 5LinköpingPostadress:581 89 LinköpingTeknikproblem?Klicka här om du upplever tekniska problem på sajten eller har svårt att hitta det du söker efter.Nästa artikelDela artikeln:Dela artikeln:0Delningar